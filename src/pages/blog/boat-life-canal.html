<!DOCTYPE html>
<html lang="th">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>เรือ วิถีชีวิตคู่ย่านคลอง - Green Blue Rest Bangkok</title>
    <meta name="description" content="ค้นพบภูมิปัญญาและวิถีชีวิตของชาวคลองผ่านเรือ ที่เป็นเส้นเลือดหลักในการดำรงชีวิต การค้าขาย และการเดินทางในย่านคลองบางมด">
    <meta name="keywords" content="เรือ, วิถีชีวิต, คลอง, บางมด, ภูมิปัญญาไทย, เรือโบราณ, วัฒนธรรมไทย">
    
    <!-- Open Graph Tags -->
    <meta property="og:title" content="เรือ วิถีชีวิตคู่ย่านคลอง">
    <meta property="og:description" content="ค้นพบภูมิปัญญาและวิถีชีวิตของชาวคลองผ่านเรือ">
    <meta property="og:type" content="article">
    <meta property="og:url" content="https://greenbluerestbangkok.com/pages/blog/boat-life-canal.html">
    <meta property="og:image" content="https://greenbluerestbangkok.com/images/blog/blog1.webp">
    
    <!-- Twitter Card -->
    <meta name="twitter:card" content="summary_large_image">
    <meta name="twitter:title" content="เรือ วิถีชีวิตคู่ย่านคลอง">
    <meta name="twitter:description" content="ค้นพบภูมิปัญญาและวิถีชีวิตของชาวคลองผ่านเรือ">
    
    <link rel="canonical" href="https://greenbluerestbangkok.com/pages/blog/boat-life-canal.html">
    <link rel="stylesheet" href="../../css/style.css">
    <link rel="stylesheet" href="../../css/hamburger-animation.css">
    <link href="https://fonts.googleapis.com/css2?family=IBM+Plex+Sans+Thai:wght@300;400;500;600;700&display=swap" rel="stylesheet">
</head>
<body>
    <header class="main-header">
        <nav class="navbar">
            <a href="../../index.html" class="nav-logo">GreenBlueRest Bangkok</a>
            
            <ul class="nav-menu">
                <li class="nav-item"><a href="../../index.html" class="nav-link">หน้าแรก</a></li>
                <li class="nav-item"><a href="../low-carbon.html" class="nav-link">Low Carbon Tourism</a></li>
                <li class="nav-item"><a href="../trips.html" class="nav-link">ทริปท่องเที่ยว</a></li>
                <li class="nav-item"><a href="../products.html" class="nav-link">สินค้าชุมชน</a></li>
                <li class="nav-item"><a href="../operators.html" class="nav-link">ผู้ประกอบการในชุมชน</a></li>
                <li class="nav-item"><a href="../activities.html" class="nav-link">บทความ&วิดีโอ</a></li>
                <li class="nav-item"><a href="../learning-city.html" class="nav-link active">Learning City</a></li>
                <li class="nav-item"><a href="../contact.html" class="nav-link">ติดต่อเรา</a></li>
            </ul>
            
            <div class="hamburger">
                <span class="bar"></span>
                <span class="bar"></span>
                <span class="bar"></span>
            </div>
        </nav>
    </header>

    <main>
        <article class="blog-detail-container">
            <div class="blog-detail-header">
                <div class="breadcrumb">
                    <a href="../../index.html">หน้าแรก</a>
                    <span>&gt;</span>
                    <a href="../learning-city.html">Learning City</a>
                    <span>&gt;</span>
                    <span>เรือ วิถีชีวิตคู่ย่านคลอง</span>
                </div>
                
                <h1 class="blog-title">เรือ วิถีชีวิตคู่ย่านคลอง</h1>
                
                <div class="blog-meta">
                    <div class="blog-author">โดย นายนิยม วันใหม่</div>
                    <div class="blog-date">2 กรกฎาคม 2567</div>
                </div>
                
                <div class="blog-featured-image">
                    <img src="../../images/blog/blog1.webp" 
                         alt="เรือ วิถีชีวิตคู่ย่านคลอง" 
                         onerror="this.src='../../images/logo_001.webp';">
                </div>
            </div>
            
            <div class="blog-content">
                <div class="blog-intro">
                    <p>ในพื้นที่เขตจอมทอง ราษฎร์บูรณะ ทุ่งครุ บางขุนเทียน คลองนับเป็นเส้นเลือดหลักที่หล่อเลี้ยงผู้คนมาช้านาน ทั้งการเป็นเส้นทางคมนาคม แหล่งน้ำหล่อเลี้ยงที่นาและสวน พื้นที่นิเวศพืชพรรณ และสรรพสัตว์ เส้นทางเชื่อมโยงวัฒนธรรมและประวัติศาสตร์ และการจัดการน้ำในที่ราบลุ่ม</p>
                </div>

                <div class="blog-section">
                    <p>เช่น คลองด่าน คลองสนามชัย คลองบางขุนเทียน คลองบางมด คลองตาโซะ คลองสะพานควาย คลองหัวกระบือ ฯลฯ อีกทั้งเป็นย่านที่มีผู้คนหลากวัฒนธรรมอาศัยร่วมกัน จนนำมาสู่วิถีชีวิต วัฒนธรรม และภูมิปัญญาที่สั่งสม และซุกซ่อนตามมุมต่าง ๆ ของสองฝั่งคลองบางมดและคลองซอยย่อยมาถึงทุกวันนี้</p>
                </div>

                <div class="blog-image">
                    <img src="../../images/blog/blog1-sub1.webp" 
                         alt="ภาพบรรยากาศการบิณฑบาตบริเวณแพตาปาดในช่วง 6.00 น." 
                         onerror="this.src='../../images/logo_001.webp';">
                    <div class="image-caption">ภาพบรรยากาศการบิณฑบาตบริเวณแพตาปาดในช่วง 6.00 น. วันที่ 22 ธันวาคม 2564 ถ่ายโดยคุณวิไลวรรณ ประทุมวงศ์</div>
                </div>

                <div class="blog-section">
                    <p>หนึ่งในภูมิปัญญาสำคัญที่ขาดไม่ได้สำหรับย่านคลองนี้คือ <strong>"เรือ"</strong> ถ้าคนคลองไม่มีเรือ จะเข้าไปรดน้ำดูแลลิ้นจี่ มะม่วง กล้วย ส้มเขียวหวานบางมด ส้มโอ มะพร้าว ที่อยู่ตามท้องร่องได้อย่างไร แล้วถ้าไม่มีเรือ พืชผลจะออกสู่ท้องตลาดได้อย่างไร แล้วจะซื้อหาอาหาร เครื่องอุปโภคบริโภคที่ตลาดวัดไทรอย่างไร ผู้คนจะร่วมงานบุญประเพณีที่วัดราชโอรส วัดหนัง วัดบางประทุนนอก วัดยายร่ม วัดท่าข้าม มัสยิดดาริลหะซัน มัสยิดดารุลนาอีม อย่างไร ถ้าไม่มีเรือ โดยเฉพาะยุคที่ยังไม่มีถนนพระราม 2 ถนนวุฒากาศ ถนนเอกชัย ถนนประชาอุทิศ ถนนพุทธบูชา ฯลฯ</p>
                </div>

                <div class="blog-image">
                    <img src="../../images/blog/blog1-sub2.webp" 
                         alt="ภาพวิถีชีวิต หน้าร้านค้าริมคลอง (ร้านป้าแหม่ม)" 
                         onerror="this.src='../../images/logo_001.webp';">
                    <div class="image-caption">ภาพวิถีชีวิต หน้าร้านค้าริมคลอง (ร้านป้าแหม่ม) วันที่ 28 พฤศจิกายน 2564 ถ่ายโดย คุณวิไลวรรณ ประทุมวงศ์</div>
                </div>

                <h2>1. รู้จักเรือ ในวิถีชีวิตคนกับแม่น้ำลำคลอง</h2>
                
                <div class="blog-section">
                    <p>เครื่องมือหลักในการเดินทางย่อมไม่พ้นเรือ จึงควรที่จะเรียนรู้จักเรือประเภทต่าง ๆ ในย่านคลอง ซึ่งมีหลากหลายประเภทตามความจำเป็นและความเหมาะสมกับเส้นคลอง</p>
                </div>

                <h3>1.1 เรือสองตอน - เรือกะเทย อัตลักษณ์ชาวบางมด</h3>
                
                <div class="blog-image">
                    <img src="../../images/blog/blog1-sub3.webp" 
                         alt="เรือสองตอน หรือเรือกะเทย" 
                         onerror="this.src='../../images/logo_001.webp';">
                    <div class="image-caption">เรือสองตอน หรือเรือกะเทย อัตลักษณ์ชาวบางมด (ภาพจากเพจ 3C Project)</div>
                </div>

                <div class="blog-section">
                    <p>เรือสองตอน หรือเรือกะเทย หรือเรือสะเต๊ป เรืออัตลักษณ์ชาวบางมด ที่ชาวเรือบางมดได้สร้างสรรค์ขึ้นมา คือเรือทรงเหลี่ยมท้องแบนที่ต่อเป็นสองตอน ตอนหนึ่งท้องเรือจะติดพื้นน้ำ อีกตอนหนึ่งจะต่อให้ลอยพ้นพื้นน้ำ เพื่อลดแรงกระแทกของน้ำช่วยให้เรือวิ่งได้เร็วขึ้น นิยมใช้เป็นเรือแข่งขัน</p>
                    
                    <p>ซึ่งในอดีตชาวบางมดก็เคยส่งเรือไปแข่งขันทั้งที่บ้านแพ้ว จอมทอง เป็นต้น ปัจจุบันมีสนามแข่งประจำที่วัดวัดหัวกระบือ เขตบางขุนเทียน อย่างไรก็ตาม เรือประเภทนี้มีเสียงเครื่องยนต์ที่ดังจนรบกวนผู้อาศัยริมคลองจำนวนมาก เจ้าของเรือบางรายถึงกับแต่งเครื่องให้เสียงดัง เพื่อประกาศศักดานักแข่งเรือ จึงเป็นเรื่องที่ถกเถียงของชาวคลอง</p>
                </div>

                <h3>1.2 เรือป๊าบ หรือเรืออีป๊าบ</h3>
                
                <div class="blog-image">
                    <img src="../../images/blog/pab-boat-orange-grove.webp" 
                         alt="เรือป๊าบเข้าร่องสวนส้มบางมด" 
                         onerror="this.src='../../images/logo_001.webp';">
                    <div class="image-caption">เรือป๊าบเข้าร่องสวนส้มบางมด ภาพโดยนายสมจิตร จุลมานะ</div>
                </div>

                <div class="blog-section">
                    <p>ใช้ขนของและเดินทางไกลข้ามจังหวัดได้ เรือประเภทนี้ทรงเรือเรียวหัวท้าย ป่องกลาง ท้องเรือแบน ยาวประมาณ 6 เมตรเศษ (3 วา) ขึ้นไป ความกว้างประมาณ 2 เมตร ความลึกท้องเรืออยู่ประมาณ 1 เมตร สามารถบรรทุกสิ่งของในน้ำหนักที่ใกล้เคียงรถบรรทุก 10 ล้อ หรือ 6 ล้อ ลดหลั่นตามขนาดของเรือ</p>
                    
                    <p>คนย่านคลองด่าน คลองสนามชัย คลองบางขุนเทียน คลองบางมด คลองหัวกระบือ คลองสะพานควาย ฯลฯ จึงนิยมใช้เรือชนิดนี้บรรทุกพืชผลจากสวนของตนไปขายที่ย่านตลาดใหญ่ ๆ ริมคลอง เช่น วัดไทร ตลาดพลู ปากคลองตลาด สี่แยกมหานาค บางปะแก้ว พระประแดง ฯลฯ และยังสามารถล่องรับสินค้าจากย่านตลาดใหญ่ ๆ เหล่านี้กลับมาขายที่บางมดได้อีกด้วย</p>
                </div>

                <h3>1.3 เรือแปะ เรือเล็กคล่องตัวแห่งร่องสวน</h3>
                
                <div class="blog-section">
                    <p>ลักษณะคล้ายเรือป๊าบ แต่มีขนาดเล็กกว่า ความยาว 8 ศอก (4 เมตร) ใช้ล่องเรือในร่องสวน เพื่อบำรุงปุ่ยยาและรดน้ำพืชผล จากขนาดเรือถือว่าเล็กเหมาะแก่การพายเลี้ยวตามร่องสวน ในอดีตมักต่อด้วยไม้ ปัจจุบันเริ่มมีเรือแปะที่ต่อด้วยไฟเบอร์ ขนาดเดียวกับเมื่ออดีต โดยบางลำจะเจาะกลางเรือให้สามารถสูบน้ำขึ้นมารดน้ำต้นไม้ที่ปลูกบนคันดินร่องสวนได้ จึงเรียกอีกอย่างว่า <strong>"เรือรดน้ำ"</strong></p>
                </div>

                <h3>1.4 เรือสำปั้น พี่ใหญ่ลำคลอง</h3>
                
                <div class="blog-image">
                    <img src="../../images/blog/sampan-boat.webp" 
                         alt="เรือสำปั้น" 
                         onerror="this.src='../../images/logo_001.webp';">
                    <div class="image-caption">เรือสำปั้น พี่ใหญ่ลำคลอง (ภาพจากเพจ 3C Project)</div>
                </div>

                <div class="blog-section">
                    <p>เรือสำปั้น คือเรือต่อไม้กระดานสามแผ่นเสริมกราบ มีหลายขนาด ถ้าเรือรูปทรงเดียวกันแต่เป็นเรือที่ขุดจากไม้ทั้งต้น จะเรียกว่า <strong>"เรือมาด"</strong> ไว้เดินทางไกลและขนส่งตามแม่น้ำลำคลองที่ไม่ลึกมากได้</p>
                </div>

                <h3>1.5 เรือหางยาว</h3>
                
                <div class="blog-image">
                    <img src="../../images/blog/longtail-boat-oranges.webp" 
                         alt="เรือหางยาวบรรทุกส้ม" 
                         onerror="this.src='../../images/logo_001.webp';">
                    <div class="image-caption">เรือหางยาวบรรทุกส้ม ภาพถ่ายจากนายสมจิตร จุลมานะ</div>
                </div>

                <div class="blog-section">
                    <p>คือเรือลักษณะต่าง ๆ ตามที่กล่าวข้างต้น หากว่าติดเครื่องยนต์เรือและติดใบพลัดกับเพลายาว เพื่อเพิ่มกำลังในการเร่งความเร็ว และกำลังในการรับน้ำหนัก เรือหางยาวขนาดใหญ่สามารถบรรทุกส้มได้ถึง 1.8 ตัน และบรรทุกกิ่งส้มได้ 2,100 กิ่ง สามารถขนส่งค้าขายได้</p>
                    
                    <p>นอกจากนี้ ยังใช้เรือในการรับส่งคนเดินทางในชีวิตประจำวัน งานประเพณีทั้งพุทธ มุสลิม งานศาลเจ้าจีน ฯลฯ</p>
                </div>

                <h3>1.6 เรือบด น้องจิ๋วเครื่องฝึกสมาธิ</h3>
                
                <div class="blog-image">
                    <img src="../../images/blog/bod-boat-monks.webp" 
                         alt="เรือบด หรือเรือเข็ม" 
                         onerror="this.src='../../images/logo_001.webp';">
                    <div class="image-caption">เรือบด หรือเรือเข็ม เครื่องมือฝึกสติและสมาธิของพระภิกษุ</div>
                </div>

                <div class="blog-section">
                    <p>เรือบด หรือเรือเข็ม เป็นเรือเล็ก ๆ รูปร่างเพรียว หัวท้ายเรียว แล่นได้เร็ว นั่งได้เพียงคนเดียว ใช้ได้ทั้งพาย และกรรเชียง มักใช้เป็นเรือบิณฑบาตของพระภิกษุสงฆ์</p>
                    
                    <p>ในอดีตประมาณก่อน พ.ศ. 2520 ทุกเช้าพระภิกษุจากวัดยายร่ม วัดพุทธบูชา วัดหลวงพ่อโอภาสี วัดบัวผัน วัดทุ่งครุ วัดราชโอรส วัดท่าข้าม วัดหนัง วัดบางขุนเทียนกลาง ฯลฯ จะได้พายเรือบด หรือเรือเข็ม และเรือสำปั้นเพรียว ออกบิณฑบาตจากชาวบ้านริมคลอง</p>
                    
                    <p>ทั้งนี้เนื่องจากเรือเหล่านี้มีรูปแบบที่เพรียวทรงตัวยาก หากทรงตัวไม่ดีเรือจะพลิกคว่ำได้ง่าย ๆ เรือประเภทนี้จึงเป็นเครื่องมือฝึกสติและสมาธิของพระภิกษุเป็นอย่างดี</p>
                </div>

                <h2>2. ภูมิปัญญา</h2>

                <h3>2.1 ต่อเรือ</h3>
                
                <div class="blog-section">
                    <p>นอกจากการใช้เรือแล้ว สิ่งที่ชาวบ้านคลองต้องมีความรู้การสร้างและซ่อมเรือพอประมาณ ในการต่อเรือ สิ่งสำคัญอันดับแรกคือ <strong>"กระดูกงู"</strong> หมายความโครงหลักที่วางตลอดหัวเรือถึงท้ายเรือ เป็นแกนของเรือ เมื่อวางกระดูกงูแล้วก็ต้องตั้ง <strong>"กง"</strong> บนกระดูก ระหว่างกงจะมี <strong>"มือลิง"</strong> คือไม้สำหรับติดข้างเรืออยู่ในระหว่างกง หรือต่อจากกงนิยมใช้ไม้เรือ สัก เต็ง แดง เพราะเนื้อไม้หนาแน่น ทนต่อความชื้น</p>
                    
                    <p>ทั้งนี้การสร้างเรือมีได้ 2 วิธีหลักๆ ได้แก่ การต่อเรือโดยใช้โครงประกอบกับแผ่นไม้กระดาน อีกวิธีคือ การขุดเรือจากท่อนไม้ โดยใช้ขวาน มีด จอบ เสียม เป็นต้น มีวิธีการสังเกตประเภทเรือ ถ้าเป็นเรือต่อ มีไม้กระดาน ไม้ยึด ถ้าเป็นเรือขุดท้องจะโค้ง</p>
                </div>

                <h3>2.2 ตอกหมันชันยา</h3>
                
                <div class="blog-section">
                    <p>เรือทั้งที่เกิดจากกระดานต่อ จะมีรอยต่อ หรือแม้แต่เรือขุดที่อาจมีรอยปริของไม้บ้าง อย่างไรเสียจะต้องอุดรอยเหล่านี้ด้วยการชันยา และตอกหมัน เริ่มจากการตอกหมัน คือการเอา <strong>"หมัน"</strong> ซึ่งเป็นเปลือกไม้ชนิดหนึ่งมาทุบผสมกับน้ำมันยาง แล้วจึงใช้สิ่วอุดหมันผสมน้ำมันยางตามรอยต่าง ๆ</p>
                    
                    <p>จากนั้นจึง <strong>"ยาเรือ"</strong> ทับรอยหมัน โดยต้องเตรียมวัสดุที่จะใช้ยา คือ ปูนแดงแบบที่กินกับหมาก น้ำมันยาง และด้ายดิบ เอามาใส่กะลาคนให้เหนียวเป็นเนื้อเดียวกัน แล้วจึงทาที่รอยรั่วของเรือที่ลงหมันไว้ก่อนแล้ว สุดท้ายจึงใช้ <strong>"ชัน"</strong> คือ ยางไม้ชนิดหนึ่ง ทาทับรอยยาเดิม</p>
                </div>

                <h2>3. เครื่องยนต์เรือ</h2>
                
                <div class="blog-section">
                    <p>เมื่อโลกได้มีพัฒนาการทางเทคโนโลยีจนเกิดเครื่องยนต์ขึ้น ก็ได้มีคนไทยหลายรายที่ได้ผู้ประยุกต์เครื่องยนต์รถมาใช้กับเรือตั้งแต่ประมาณปี 2480 – 2490 เศษ โดยเครื่องยนต์ดีเซลซึ่งมีกำลังมากสำหรับเรือใหญ่ ถ้าเป็นเรือขนาดเล็กหรือขนาดกลาง จะใช้เครื่องยนต์เบนซิน ซึ่งจะเพิ่มความเร็วและกำลังในการบรรทุกคนหรือสินค้า</p>
                    
                    <p>เมื่อเรือติดเครื่องยนต์ มักมีคำเรียกเรือตามชื่อเครื่องยนต์ เช่น เรืออีซูซุ เรือหางยาวอีซูซุ เรือหางยาวฮอนด้า เรือป๊าบสองสูบ เป็นต้น นอกจากความสะดวกสบายแล้ว การติดเครื่องยนต์เรือยังเป็นเครื่องแสดงฐานะของเจ้าของเรือในยุคนั้นอีกด้วย เพราะเป็นการสะท้อนรายได้จากการทำสวนที่มีมากขึ้น</p>
                </div>

                <h2>4. เส้นทางเรือ</h2>
                
                <div class="blog-section">
                    <p>ย่านคลองต่าง ๆ ย่อมไม่อาจจะแบ่งแยกเป็นเอกเทศ ผู้คนย่อมเชื่อมโยงไปมาหาสู่ เอาแรงงานสวน จับจ่ายใช้สอย ซื้อขายแลกเปลี่ยน ช่วยงานประเพณี บุกเบิกที่ดินใหม่จากย่านเก่าแก่ ดังนั้นเส้นทางเรือจึงย่อมมีความสำคัญที่สะท้อนวิถีชีวิต</p>
                </div>

                <h2>5. แพตายืน พิพิธภัณฑ์เรือมีชีวิตแห่งย่านคลอง</h2>
                
                <div class="blog-image">
                    <img src="../../images/blog/boat-warehouse-tayuen.webp" 
                         alt="คลังเรือร้านเสรียนต์ (ตายืน) คลองบางมด" 
                         onerror="this.src='../../images/logo_001.webp';">
                    <div class="image-caption">คลังเรือร้านเสรียนต์ (ตายืน) คลองบางมด ภาพจากเพจ 3C Project</div>
                </div>

                <div class="blog-section">
                    <p>แพตายืน หรือร้านค้าเสรีโชค โกดังเก็บเรือกว่า 300 ลำ แพนี้ตั้งอยู่ริมคลองบางมดฝั่งตรงข้ามกับมัสยิดดาริลหะซัน หรือมัสยิดสอนสมบูรณ์ ตายืนผู้นี้เป็นชาวไทยเชื้อสายจีน มีถิ่นกำเนิดแถบวัดทุ่งโพธิ์ทอง ต่อมาได้พากันสามพี่น้อง ตาไฉ่ ตาชอ ตายืน ทำมาหากิน ทำสวน จนเปิดร้านค้าริมน้ำคลองบางมด ที่นิยมเรียกกันว่า "แพตายืน"</p>
                    
                    <p>ในร้านยังคงมีสินค้าเก่าแก่สภาพดี สะท้อนวิถีชีวิตชาวคลอง เช่น เครื่องยนต์เรือรุ่นต่าง ๆ (หลัง พ.ศ.2500เป็นต้นมา) ตะกร้อเก็บผลไม้ มีดฟันหญ้าในสวน เป็นต้น ในอีกด้านตายืนเป็นผู้ที่รักเรือเป็นชีวิตจิตใจชอบที่จะซื้อสะสมเรือ จนปัจจุบันนี้ทำธุรกิจซื้อขายเรือเป็นที่รู้จักของคนย่านแม่น้ำลำคลองต่าง ๆ</p>
                </div>

                <h2>6. พายเรือสืบตำนานคลอง</h2>
                
                <div class="blog-section">
                    <p>จากเรื่องราวทั้งหมดได้บอกเล่าเรื่องราวให้เห็นว่า เรือเคยมีบทบาทต่อวิถีชีวิต จนมาเป็นส่วนหนึ่งในวัฒนธรรมคนคลอง รวมทั้งเป็นสิ่งที่แฝงไว้ซึ่งภูมิปัญญา แต่ในปัจจุบันเรือได้ลดบทบาทลง เพราะมีถนนและรถยนต์ซึ่งทำให้การเดินทางเร็วกว่าในอดีต</p>
                    
                    <p>อย่างไรก็ตาม การเดินทางทางเรือ ยังมีเสน่ห์และมีความสวยงามด้านทัศนียภาพ จึงยังคงมีกิจการท่องเที่ยวทางเรือ และบริการเช่าเรือพายในพื้นที่เขตจอมทอง ทุ่งครุ และบางขุนเทียน</p>
                </div>

                <div class="blog-conclusion">
                    <p>เรือจึงไม่ใช่เพียงแค่เครื่องมือในการเดินทาง แต่เป็นสัญลักษณ์แห่งวิถีชีวิต วัฒนธรรม และภูมิปัญญาที่สะท้อนความเป็นชุมชนริมคลองอย่างแท้จริง การอนุรักษ์และสืบทอดความรู้เหล่านี้จึงเป็นสิ่งสำคัญสำหรับคนรุ่นใหม่ในการทำความเข้าใจรากเหง้าและอัตลักษณ์ของตนเอง</p>
                </div>

                <div class="blog-author-info">
                    <h3>เกี่ยวกับผู้เขียน</h3>
                    <p><strong>นายนิยม วันใหม่</strong> เป็นนักวิจัยและนักเขียนที่สนใจในวัฒนธรรมและภูมิปัญญาท้องถิ่น โดยเฉพาะเรื่องราวของชุมชนริมคลองในเขตกรุงเทพมหานคร</p>
                </div>

                <div class="blog-references">
                    <h3>อ้างอิง</h3>
                    <ul>
                        <li>สัมภาษณ์ นายสนธยา เสมทัพพระ 3 สิงหาคม 2562</li>
                        <li>สัมภาษณ์นายพิชัย แสงอรุณ 3 มิถุนายน 2565</li>
                        <li>สัมภาษณ์ นายสมัคร ยีบิน 3 มิถุนายน 2565</li>
                        <li>สัมภาษณ์ นายสมเกียรติ เกิดเปลี่ยน 25 กรกฏาคม 2565</li>
                        <li>สัมภาษณ์ นางสาวซ่อนกลิ่น ใบตานี 28 กรกฏาคม 2565</li>
                        <li>สัมภาษณ์ พระครูโสภิตบุญญาทร เจ้าวาสวัดยายร่ม 7 ตุลาคม 2565</li>
                        <li>สัมภาษณ์ นางทิพวรรณ อุภยะพัทธ์กูร (ป้าหน่อย) 7 ตุลาคม 2565</li>
                        <li>สัมภาษณ์ นายวันชัย ทับทิม 28 ตุลาคม 2565</li>
                        <li>สัมภาษณ์ นายสมทบ พรหมมาศ 19 ธันวาคม 2565</li>
                    </ul>
                </div>
            </div>
        </article>
    </main>
    
    <footer class="main-footer">
        <div class="footer-container">
            <div class="footer-column">
                <h4>GreenBlueRest Bangkok</h4>
                <p>โครงการท่องเที่ยวชุมชนย่านคลองบางมดอย่างยั่งยืน</p>
            </div>
            
            <div class="footer-column">
                <h4>เมนู</h4>
                <ul>
                    <li><a href="../low-carbon.html">Low Carbon Tourism</a></li>
                    <li><a href="../trips.html">ทริปท่องเที่ยว</a></li>
                    <li><a href="../products.html">สินค้าชุมชน</a></li>
                    <li><a href="../operators.html">ผู้ประกอบการในชุมชน</a></li>
                    <li><a href="../activities.html">บทความ&วิดีโอ</a></li>
                    <li><a href="../learning-city.html">Learning City</a></li>
                    <li><a href="../contact.html">ติดต่อเรา</a></li>
                </ul>
            </div>
            
            <div class="footer-column">
                <h4>ติดต่อ</h4>
                <p>Email: contact@greenbluerestbangkok.com</p>
                <p>โทร: 08x-xxx-xxxx</p>
                <p>Line OA: @greenbluerestbangkok</p>
            </div>
        </div>
        
        <div class="footer-bottom">
            <p>© 2025 Green Blue Rest Bangkok. All Rights Reserved.</p>
        </div>
    </footer>
    
    <script type="module" src="../../js/main.js"></script>
</body>
</html>
